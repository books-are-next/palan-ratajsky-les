<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-73</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-73" xml:lang="cs-CZ">
		<div class="Z-kladn--textový-r-meček">
			<p id="_idParaDest-69" class="MLP_uroven2_kapitola ParaOverride-1">1958 (2)</p>
			<p class="MLP_text_bez1radku ParaOverride-1">Už to nezvořeš. Stačilo pár hodin, vyspat se mezi tím, a&#160;ráno zavolat na správné místo, brnknul tam kolega ze skladu&#160;– poddůstojník. Budou se už k&#160;tobě chovat jinak než včera, bude tě očekávat sám ředitel špitálu. Měl jsi sto chutí nechat ho chvilku čekat, ne dlouho, jen pár minut, aby poznal, že včerejší incident není odpuštěn, že po tý drzý sestře ještě pudeš, ale pak sis řek, co je ti do chlapa, co je ti do baby, jde přece o&#160;Majku, čím dřív tě k&#160;ní pustí, tím líp. Stepovals přede dveřma ředitelovy kanceláře deset minut před druhou a&#160;po šesti a&#160;půl minutách jsi to stejně nevydržel a&#160;zaklepals.</p>
			<p class="MLP_text ParaOverride-1">Soudruh ředitel na vás čeká, tudy, prosím. Sekretářka ví, jak se chovat, dokonce i&#160;kávu ti nabídla. Odmítl jsi, nechceš se tu zdržovat, vezmeš ředitele pod pazuchu a&#160;alou na poporodní oddělení.</p>
			<p class="MLP_text ParaOverride-1">Dobrý den.</p>
			<p class="MLP_text ParaOverride-1">Dobrý den, posaďte se. Ředitel tu není sám. Klábosí s&#160;ním nějaká ženská v&#160;bílým plášti, podle barvy doktorka. Přišels fakt moc brzo, řeší tu asi nějakej případ, domlouvaj se na operaci, jak vykuchat pacienta…</p>
			<p class="MLP_text ParaOverride-1">Promluvíme si tady u&#160;mě. Kolegyně&#160;– ředitel vyslovil nějaký méno a&#160;tys ho buď hned zapomněl, nebo rovnou přeslech&#160;– je primářkou na oddělení, kam jste se včera pokoušel dostat.</p>
			<p class="MLP_text ParaOverride-1">Aha, omluví se ti, že tě zdrželi, dobrá, ty ale nechceš slyšet kecy ani vědět, že tý sestře zkrouhnou prémie a&#160;nevypíšou přesčasy, nehodláš se zdržovat, potřebuješ za svou ženou, za dítětem, které se narodilo, vám se narodilo, tobě! Dumals nad tou křivdou, nad tou radostí, když sis uvědomil, že sedíš v&#160;křesílku a&#160;ředitel mezitím zmlknul a&#160;mluví ta ženská.</p>
			<p class="MLP_text ParaOverride-1">Co to blábolí? Choulostivá věc…, starali jsme se…, ztráta pro všechny… Cože? Byla zamlklá, přišla k&#160;nám těsně před porodem, už měla stahy a&#160;skoro s&#160;námi nekomunikovala.</p>
			<p class="MLP_text ParaOverride-1">To mluví o&#160;Majce, o&#160;tvé Majce?</p>
			<p class="MLP_text ParaOverride-1">Holčička se narodila zdravá, byla malá, dost pod váhu, ale to dokážeme dohnat.</p>
			<p class="MLP_text ParaOverride-1">Holčička? Máš dceru, Melichárku, tak jsi táta, konečně jsi!</p>
			<p class="MLP_text ParaOverride-1">Dítě pilo, rodička měla málo mléka, a&#160;my malou od začátku přikrmovali, umělou stravu neodmítala, a&#160;to se později ukázalo jako podstatné.</p>
			<p class="MLP_text ParaOverride-1">Holčička…, jaký jí dáš méno? Nebo ji snad už Majka pojmenovala sama?</p>
			<p class="MLP_text ParaOverride-1">Rodička zůstala nadále apatická, když jsme k&#160;ní dítě přivezli na kojení, projevila o&#160;něj zájem, ale nemluvila, ani s&#160;ním, ani s&#160;námi.</p>
			<p class="MLP_text ParaOverride-1">No jistě, co by zrovna vám měla vyprávět?</p>
			<p class="MLP_text ParaOverride-1">Nedalo se předpokládat, že udělá to, k&#160;čemu pak došlo.</p>
			<p class="MLP_text ParaOverride-1">Co to ta ženská v&#160;bílým vykládá? Co prosím? řekls konečně něco nahlas.</p>
			<p class="MLP_text ParaOverride-1">Soudruhu, tys paní primářce nerozuměl?</p>
			<p class="MLP_text ParaOverride-1">Obrátil ses na ředitele. Co tady pořád vysedáváš? Dávno jsi měl být u&#160;své ženy, u&#160;svých holek! A&#160;zatím tady dřepíte a&#160;vedete nesmyslný řeči.</p>
			<p class="MLP_text ParaOverride-1">Nedalo se tomu předejít…, stalo se to ve vteřině…, byla tam sama…</p>
			<p class="MLP_text ParaOverride-1">Byla sama, jistě že jo, chyběl jsi jí dlouho, ale teď jsi přece tady! Přestal jsi dýchat, vyvalils na ředitele oči, pak na primářku, pak zase na ředitele. Mlčeli, uhýbali pohledu, koukali kamsi na koberec, na zeď, jinam. Mlčeli a&#160;tys teprve teď zaslechl větu, kterou jeden z&#160;nich vyslovil před hodnou chvílí. Putovala k&#160;tobě někudy prostorem, dávala si na čas a&#160;konečně dorazila k&#160;tvejm uším. Přišla se zpožděním a&#160;stejně dřív, než se na ni dalo připravit: Je po smrti, nešlo jí pomoct, mrzí nás to.</p>
			<p class="MLP_text ParaOverride-1">Je po smrti?</p>
			<p class="MLP_text ParaOverride-1">Ano, exitus konstatovala právě tady paní primářka, měla zrovna službu, řekl ředitel.</p>
			<p class="MLP_text ParaOverride-1">Exitus, to je smrt, pronesl jsi formulku, která ti umožnila aspoň částečně něčemu porozumět. Teď jsi zíral na koberec ty. Už jsi dýchal. A&#160;pak ses zeptal: Která z&#160;nich je mrtvá?</p>
			<p class="MLP_text ParaOverride-1">Soudruhu, ty nás vůbec neposloucháš. Marie Kašparová spáchala sebevraždu, udělala to čtvrtý den poté, co porodila.</p>
			<p class="MLP_text ParaOverride-1">Proč zrovna čtvrtý den? napadlo tě a&#160;taky jsi to vyslovil. Ty dva se podívali po sobě, bylo v&#160;tom neskrývané pohrdání, takové, které se nedá dokázat, vytknout a&#160;které přesto je. Pohled, jaký dobře znáš, za ty roky sis ho osvojil.</p>
			<p class="MLP_text ParaOverride-1">Promiň, soudruhu, ale proč se o&#160;Kašparovou tak intenzivně zajímáš? odhodlal se ředitel.</p>
			<p class="MLP_text ParaOverride-1">Je to moje, byla to moje…, osobní důvody, protlačil jsi z&#160;krku ven.</p>
			<p class="MLP_text ParaOverride-1">Já dostal informaci, že jsi tu dnes služebně, proto se s&#160;tebou takhle bavíme, neformálně, viďte, paní kolegyně.</p>
			<p class="MLP_text ParaOverride-1">Jak služebně? nechápal jsi.</p>
			<p class="MLP_text ParaOverride-1">Že jste Kašparovou sledovali, připomněl ti ředitel.</p>
			<p class="MLP_text ParaOverride-1">My jsme… Já přijel za ní…</p>
			<p class="MLP_text ParaOverride-1">Chápu, nemusím vědět všechno, ctím služební tajemství při postupu bezpečnostních složek. Ale nemůžu si nevšimnout, jak tě, soudruhu, ta zpráva zdrtila. Ta ženská musela být asi důležitý element pro vyšetřování.</p>
			<p class="MLP_text ParaOverride-1">Co to tady všichni melou? Když je Majka po smrti, kde je její tělo? Musíš ho vidět. Kde je její tělo? řekl jsi už skrze hlasivky.</p>
			<p class="MLP_text ParaOverride-1">V&#160;krematoriu, spálené. Stalo se to před týdnem, posílali jsme vám přece hlášení, copak jste ho na Bezpečnosti nedostali? divil se ředitel.</p>
			<p class="MLP_text ParaOverride-1">To ty se divíš! To ty nechápeš. Co bys taky měl pochopit? Žes přišel pozdě? O&#160;pár dní, o&#160;čas, kdy ses babral s&#160;prodejem baráku a&#160;s&#160;nesmyslnejma výkazama ve fabrice? Tohle máš pochopit? Jak to po tobě můžou chtít? Jak…, řekl jsi nahlas a&#160;víc než jedno slovo jsi ze sebe už nedostal.</p>
			<p class="MLP_text ParaOverride-1">Jak zemřela? naklonil se k&#160;tobě ředitel. I&#160;o&#160;tom jsme vás přece informovali. Skočila z&#160;okna, ze třetího patra porodnice. Dopadla hlavou na chodník, rukama zřejmě ani netlumila dopad, byla na místě mrtvá.</p>
			<p class="MLP_text ParaOverride-1">Tak tohle jsi opravdu vědět nechtěl.</p>
		</div>
</body>
</html>