<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-85</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-85" xml:lang="cs-CZ">
		<div class="Z-kladn--textový-r-meček">
			<p id="_idParaDest-81" class="MLP_uroven2_kapitola ParaOverride-1">2015 (7)</p>
			<p class="MLP_text_bez1radku ParaOverride-1">Salim je nejen spolehlivej, ale taky relativně štědrej. Golfa ani nepřekontroloval, jen si vzal klíčky a&#160;dal mi štůsek bankovek s&#160;hodně nulama. Konečně mám nějaký prachy, hurá! Pár euro jsem si tak mohla připlatit, abych dostala výsledky testu co nejdřív. Budu mít konečně jasno. Zadavatelem zakázky byla samozřejmě Agni, já v&#160;Lipsku oficiálně vůbec nejsem.</p>
			<p class="MLP_text ParaOverride-1">Skoro to tak opravdu je, z&#160;města znám kulový. Jednou jsme se byli projít kolem Kanálu, očumovali život v&#160;ulicích, ale neměla jsem chuť se k&#160;němu přichomejtnout blíž. Ty dny jsem hlavně prospala&#160;– doháním deficit, nebo čerpám pro následující období? Nebo si jenom krátím čas? Párkrát mě vzbudil Karabas, ale já na něj opravdu nemám náladu. Možná pozdějc, ale asi ne.</p>
			<p class="MLP_text ParaOverride-1">Tentokrát mě vzbudila Agni. Ta může, zejména když má pro mě zprávu, na kterou čekám i&#160;ve snech. Přišel nám mail z&#160;Berlína! zubí se a&#160;čte, tedy překládá z&#160;němčiny do angličtiny: Vážená zákaznice, dovolte, abychom vás informovali o&#160;výsledcích genealogického testu, který jste zadala v&#160;naší laboratoři dne…</p>
			<p class="MLP_text ParaOverride-1">Přišlo to! Jsem komplet vzhůru, každá buňka mýho těla je nastražená. Teď se všechny dozvědí, co jsou vlastně zač.</p>
			<p class="MLP_text ParaOverride-1">Agni to louská dál, něco z&#160;toho nechá v&#160;němčině, protože tomu nerozumí v&#160;žádným jazyce. Ani já ne: Identifikační genetika…, jednonukleotidové polymorfismy…, forenzní analýza…, poměr markérů…, nekódující část DNA…</p>
			<p class="MLP_text ParaOverride-1">Tejrá mě! Skočím po ní, ale ona zvedne iPad nad hlavu. Je vyšší než já, i&#160;když po ní hopsám, nedoskočím. Zdržuje s&#160;gustem: Počkej, musíš to slyšet celý, je to přece důležitá věc, nemůžeme to jen tak odbýt pointou. Čte se zakloněným krkem a&#160;obrazovkou někde u&#160;stropu: Byť byl vzorek vlasů dodán bez vlasových folikul, v&#160;kombinaci se vzorkem slin druhého porovnávaného subjektu mohla naše laboratoř učinit závěr s&#160;jistotou blížící se 85 %.</p>
			<p class="MLP_text ParaOverride-1">Pětaosmdesát procent? To je fakt hodně. Kolik našich jistot má mnohem menší pravděpodobnost. Jo, tomu se už dá věřit, ať je to cokoliv.</p>
			<p class="MLP_text ParaOverride-1">Agni pořád něco slabikuje a&#160;hihňá se. Trápí mě, to znamená, že z&#160;laboratoře přišla dobrá zpráva. To chápu, jen nevím, co dobrá zpráva vlastně je: ano, nebo ne? Co to melu, dobře je přece ne! Mít za předka takovou svini a&#160;svěřit to navíc genetice, věřit zasraný dědičnosti znamená, že i&#160;já to mám někde v&#160;sobě, všechen ten hnus. Převzala bych to jako štafetu, jen bych na předávce nechňapla po atletickým kolíku, ale po šroubovici. Správně je nekompatibilní, vzorky bez známek schody!</p>
			<p class="MLP_text ParaOverride-1">Posloucháš mě vůbec?</p>
			<p class="MLP_text ParaOverride-1">Cože? vytrhnu se z&#160;teoretizování.</p>
			<p class="MLP_text ParaOverride-1">Vámi dodané vzorky vlasů a&#160;slin vykazují dostatečný počet shodných znaků, aby bylo možné s&#160;výše avizovanou dávkou pravděpodobnosti tvrdit, že se jedná o&#160;dvě osoby, které se nacházejí v&#160;jedné genetické linii, dočte Agni náš mail. Čumim. Máš dědu, oznámí mi komprimovaně. Ten chlap v&#160;Klatovech ve špitálu je tvůj předek.</p>
			<p class="MLP_text ParaOverride-1">Tak je to tady, ten lhář měl pravdu. Mám dědu! Už to teda vím, jen se budu muset ještě rozhodnout, co s&#160;tím. Je na tom něco dobře? Každopádně to, že nic z&#160;toho netušila moje máma. A&#160;babička? Věděla, že otěhotněla s&#160;tímhle hajzlem? A&#160;děda?&#160;– teda ne děda, pan Kašpar, člověk, kterýho můj předek zlikvidoval?</p>
			<p class="MLP_text ParaOverride-1">Vysvětluju si to správně, že José moji nejmilejší babičku natvrdo znásilnil? Od něj se to nedozvím, pokud se zázračně nerozmluví, ale někdy nepotřebuješ doznání, stačí logika. A&#160;tohle do sebe zapadá. Babička by s&#160;nim přece nešla! Bude to taky nějakejch pětaosmdesát procent, a&#160;to mi stačí. Vím, co jsem, a&#160;vím, co mám udělat.</p>
			<p class="MLP_text ParaOverride-1">Půjčí nám Salim ještě jednou toho golfa? zeptala jsem se Agni.</p>
			<p class="MLP_text ParaOverride-1">Takhle se mi líbíš, pochválila mě Bosňačka a&#160;hrábla po telefonu.</p>
		</div>
</body>
</html>