<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-40" xml:lang="cs-CZ">
		<div class="Z-kladn--textový-r-meček">
			<p id="_idParaDest-36" class="MLP_uroven2_kapitola ParaOverride-1">2014 (4)</p>
			<p class="MLP_text_bez1radku ParaOverride-1">Čaj, teda tu břečku v&#160;otlučenejch skleničkách od hořčice jsem položila na lištu krbu. Oheň už slušně řádil, teplota nezadržitelně stoupala k&#160;dvoucifernýmu skóre, za chvíli se možná přestane kouřit od huby.</p>
			<p class="MLP_text ParaOverride-1">Humus, zhodnotila jsem úroveň našeho stolování.</p>
			<p class="MLP_text ParaOverride-1">Pohostinnost na úrovni reálného socialismu, popsal to on po svým.</p>
			<p class="MLP_text ParaOverride-1">Usrkávali jsme vařící blitky, já to spíš předstírala a&#160;o&#160;sklínku si jen hřála prsty; i&#160;přes rukavice mi dost zkřehly. Chata voněla syrobou, myšinou a&#160;dřevem. Čekala jsem, jestli začne první. Začal.</p>
			<p class="MLP_text ParaOverride-1">Beru naše setkání jako náhodu, a&#160;to jako náhodu šťastnou. I&#160;když, popravdě, zpočátku jsem se dost vylekal, myslel jsem, že jste zlodějka, nebo, co hůř, třeba vnučka majitele chaty. To doufám nejste, že ne? Zasmáli jsme se tý pitomosti. Začínám rozumět, že máte s&#160;majitelem chaty otevřený účet. Polknul. Tolik ho nenávidíte?</p>
			<p class="MLP_text ParaOverride-1">Ten člověk je náramnej hajzl, prohlásila jsem.</p>
			<p class="MLP_text ParaOverride-1">Zcela souhlasím. Já tu jsem z&#160;podobné motivace. Můžu se jen dohadovat, co o&#160;něm víte. Já toho vím dost. Někdy si říkám, že až moc, v&#160;nevědomosti by se mi žilo snáz. Ale já to vím, s&#160;tím už člověk nic nenadělá. Vědět je často nepohodlné, je to závaží.</p>
			<p class="MLP_text ParaOverride-1">To naprosto chápu. Spousta lidí má plnou hubu řečí, že pravda osvobozuje. Prdlajs. Pravda zavazuje!</p>
			<p class="MLP_text ParaOverride-1">Přesně tak, pravda je úkol. Jsem už starý člověk, nemám toho moc před sebou, ale tuhle práci ještě ano. Slečno, naklonil se ke mně, člověk, kterému patří tahle chata, velmi ublížil mé rodině, i&#160;mnoha dalším lidem. Mnozí už jsou mrtví, většina z&#160;nich… Ale já ještě nejsem. A&#160;on taky není! Napil se čaje. Vy to nepamatujete, ale padesátá léta byla hrozná. Nemůžu říct, že bych emigroval jenom kvůli němu, ale kdyby ho nebylo, a&#160;jemu podobných, zůstal bych pěkně doma a&#160;nemusel bych vést své dva životy&#160;– jeden tady a&#160;ve vzpomínkách, druhý tam a&#160;v&#160;přítomnosti. Věřte mi, že žít takhle rozdělen vyčerpává. Vy jste mladá, může vám to celé připadat jako odepsaná minulost…</p>
			<p class="MLP_text ParaOverride-1">Poprvé jsem s&#160;nim nesouhlasila.</p>
			<p class="MLP_text ParaOverride-1">Po roce osmdesát devět, když jste tu měli revoluci, jsem pořád čekal, kdy na tyhle soudruhy dojde. Náš chatař je docela malej pes, ale i&#160;tak se dost naštěkal a&#160;párkrát kousnul do krvavýho masa. Nikdo ale nepotrestal ani ty největší vlčáky. Žádnýmu se nic nestalo.</p>
			<p class="MLP_text ParaOverride-1">Další nesouhlas, ale jen potichej. Víte, co je nejhorší? řekla jsem nahlas. Že se ty hajzlové ani nebojej! doplnila jsem jeho rozbor zásadním poznatkem.</p>
			<p class="MLP_text ParaOverride-1">Já tu jsem právě proto. Tak to mě fakt překvapil. A&#160;potěšil.</p>
			<p class="MLP_text ParaOverride-1">Přijel jsem ze Švédska kvůli tomu, aby se ten chlap začal konečně bát. Dluží mi to totiž, řek s&#160;tváří nasvícenou plamenem z&#160;kradenýho dřeva.</p>
			<p class="MLP_text ParaOverride-1">Zazdálo se mi, jestli se na chviličku nezalek, že před neznámou trochu přestřelil. Rychle jsem ho uklidnila: To se mi líbí. Jak si ten strach konkrétně představujete?</p>
			<p class="MLP_text ParaOverride-1">Odfrknul si. Asi jste zaregistrovala dole v&#160;sadu tu spoušť. To já ty stromky posekal. Kejvla jsem. Původně jsem uvažoval to tady celé zapálit, ale to by mohlo vypadat jako nešťastná náhoda, nebo zahlazení stop po krádeži.</p>
			<p class="MLP_text ParaOverride-1">Navíc by moh bejt pojištěnej, že? podotkla jsem.</p>
			<p class="MLP_text ParaOverride-1">Vidíte, ani mě nenapadlo takhle uvažovat. Těch stromů je mi líto, ale je to způsob, jak ten člověk může pochopit, že cosi nejede po jeho cestičkách, že mu někdo chce něco připomenout, zneklidnit ho.</p>
			<p class="MLP_text ParaOverride-1">Usmála jsem se na něj. Už poněkolikátý za posledních pár minut. Pozor, Dítě, dneska se zubíš víc než za celej minulej lunární měsíc dohromady, aby ses nějak moc neroztlemila. Ještě jsme se ani nepředstavili, mně se říká Dítě.</p>
			<p class="MLP_text ParaOverride-1">Vstal a&#160;podal mi starosvětsky pravačku. Dítě? To není moc přiléhavá přezdívka pro tak atraktivní ženu. Mé jméno je Radosta.</p>
		</div>
</body>
</html>