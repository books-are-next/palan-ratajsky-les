<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">2014 (1)</p>
			<p class="MLP_text_bez1radku ParaOverride-1">Nemám s&#160;nima žádný slitování. Oni ho taky neměli, a&#160;dobře věděli proč. Ne z&#160;ňáký přirozený krutosti, žádná sudička jim nestála u&#160;kolíb­ky, aby je zaklela: Ty, růžovoučký miminko, budeš obzvláštní hajzl. Ani proto, že celej systém, ve kterým se tak zdárně pohybovali, povýšil krutost na základní komunikační kód.</p>
			<p class="MLP_text ParaOverride-1">Takhle to chápou jejich oběti, ale šeredně se pletou. Všichni zažili tolik krutosti, že sami být krutí už nemůžou; což je koneckonců v&#160;pořádku. Zároveň si ale myslej, že musej mít s&#160;těma sviněma slitování. Jako by to nějak souviselo… Já krutá nejsem, aspoň teda většinou, ale slitování s&#160;nima nemám naprosto žádný. I&#160;kdyby prosili… A&#160;oni stejně neprosí.</p>
			<p class="MLP_text ParaOverride-1">Co by na to řekla máma? Mami, co bys řekla? Ty, kterás byla mnohem víc obětí než kdo jinej: bez rodičů, bez minulosti, o&#160;budoucnosti nemluvě. Rozuměla bys tý zlobě, dokázala bys taková bejt, aspoň na chvilku? Ty ses vždycky nad každým slitovala, nade všema. Ne, nerozuměla bys mi v&#160;tom, co děláme, odmítla bys to, možná by ses nade mnou rozbrečela jako už tolikrát. Ale stejně! Stejně je to úkol, kterej mám od tebe. Dalas mi ho tím, co ti udělali.</p>
			<p class="MLP_text ParaOverride-1">Tenhle pravěkej laptop jsi mi koupila ještě ty. Pamatuješ? Vyhovuje mi, moc toho neumí a&#160;já taky ne. Chazarskej slovník. Tuhle knížku jsem nečetla a&#160;nikdy číst nebudu, ale stejně mám otevřenej chat na jednom křečovitým literárním serveru právě pod ní. Diskuzní prostor pod recenzema na starý knížky je dost bezpečný internetový prostředí, vůbec nikdo tam nechodí. Mobily a&#160;emaily, whatsapp a&#160;skype už raděj nepoužíváme, jen k&#160;naprosto nezávazný komunikaci: Pudeš večer na koncert?, Zahulíme?, Vyspíš se se mnou zase? Nic víc.</p>
			<p class="MLP_text ParaOverride-1">Jdou po nás. Možná jsem paranoidní, ale je to jako při nechráněným sexu&#160;– stokrát si můžeš dávat majzla, a&#160;jenom jednou si ho nedáš a&#160;hned se to s&#160;tebou veze. I&#160;v&#160;naší činnosti to stačí posrat jednou. Někdy na chvíli vytvoříme skupinu na facebooku, sejdem se na twitteru, ale tohle všechno je příliš otevřený prostředí. Jo, je to skoro bezbřehej prostor, ale přehlednej jako rodné širé, scelené lány. Lepší je přikrčit se někde v&#160;houští. I&#160;kdyby věděli, že tam jsme, a&#160;oni to vědí, budou nás hledat hůř. Navíc se odtud dá líp zdrhat. Aspoň teda doufám.</p>
			<p class="MLP_text ParaOverride-1">Už pětatřicet minut mám na kompu otevřenej chat pod tou chazarskou knížkou. Recenze od týpka, kterej knihu objevil&#160;– nesná­ším to slovo, každej je jak Kolumbus&#160;– nadchnul se pro ni&#160;– nesnáším nad­šence, jsou jako sprinteři, vyrážej a&#160;za první zatáčkou jim dojde dech nebo orientace&#160;– a&#160;pověsil ji na tenhle zaprášenej server. My se pověsili k&#160;tomu, kromě nás je tu jen pár zapomenutejch názorů na chazarskou diskuzi. (Nesnáším mimochodem ani názory; když za náma přijde někdo, že má názor shodnej s&#160;tím naším, vyrazíme ho. Nejde o&#160;názory, jde přece, sakra, o&#160;postoje. Nechápu, jak tohle může někdo nechápat.) Chazarskej slovník je pro tuhle chvíli náš komunikační prostor. Zatím ale nikdo nekomunikuje. Kurva.</p>
		</div>
</body>
</html>