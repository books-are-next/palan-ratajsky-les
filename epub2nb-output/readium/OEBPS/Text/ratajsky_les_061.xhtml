<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-59" xml:lang="cs-CZ">
		<div class="Z-kladn--textový-r-meček">
			<p id="_idParaDest-55" class="MLP_uroven2_kapitola ParaOverride-1">2014 (2)</p>
			<p class="MLP_text_bez1radku ParaOverride-1">Krabička poslední záchrany, právě teď příde její čas. Šprcguma (její čas teda nepřichází), nějaký eura, v&#160;bločku napsaný nejdůležitější kontakty (trochu zašifrovaný), alobal, dobíječka, paralyzér, stará nokie a&#160;nepoužitá sim karta&#160;– zrovna ty dvě teď potřebuju. Dám je k&#160;sobě a&#160;rázem je ze mě novej člověk. V&#160;padesátejch letech se pokoušeli lidi přejinačit, přetavit v&#160;novýho člověka tomu říkali. Mně k&#160;proměně stačí takhle málo.</p>
			<p class="MLP_text ParaOverride-1">Ještě můj rituál, odbydu si ho pokaždý, než jdu do akce. Nikdy jindy, i&#160;když by se třeba šiknul, to by se vochodil, potřebuju zachovat jeho výjimečnost. Zasmradím pokoj šalvěji, čupnu si na zem před rituálně umístěnej iPad a&#160;mrknu na jedno z&#160;těch motivačních videí, který mám stažený v&#160;jeho paměti. Dneska to bude klasika: Kapa o&#160;pango haka z&#160;finále Světovýho poháru z&#160;jedenáctýho roku. V&#160;akci samozřejmě nikdo jinej než All Black. Pěsti, jazyky, oči… Blesky a&#160;řev. Teď je můj čas, tohle je moje chvíle. Ka tu te ihiihi, zvítězí naše převaha!</p>
			<p class="MLP_text ParaOverride-1">Zápas začíná i&#160;pro mě, nastupuju na lajnu! Je čtvrt na deset ráno a&#160;telefon zvoní. Zvedli ho po čtvrtým zazvonění. To je dobrý znamení, čtyřka znamená v&#160;japonštině smrt.</p>
			<p class="MLP_text ParaOverride-1">Ano? Tady deník Haló noviny.</p>
			<p class="MLP_text ParaOverride-1">Uvažovala jsem o&#160;tom už předem, nebudu zdravit čest práci, nedovedla bych to věrohodně vyslovit. Dobrý den, mohla bych mluvit s&#160;někým z&#160;redakce? Měla bych pro ně nějaký návrh.</p>
			<p class="MLP_text ParaOverride-1">Přepojím vás.</p>
			<p class="MLP_text ParaOverride-1">Na ústředně to cvaklo (kdo ví, jestli nemaj pořád předpotopní analogovou), zachrastilo a&#160;po pípnutí se ozval ženskej hlas.</p>
			<p class="MLP_text ParaOverride-1">Dobrý den, tady Linda Červená. To mám bejt já, aspoň pro tudle chvíli, pro tudle akci.</p>
			<p class="MLP_text ParaOverride-1">Co si přejete? Sakra, baba se mi ani nepředstavila, možná jsem to zvorala, ale já si tenhle rudej nick prostě nemohla odpustit. Klid, půjde to dobře, převaha zvítězí.</p>
			<p class="MLP_text ParaOverride-1">Chtěla bych pro vás napsat článek.</p>
			<p class="MLP_text ParaOverride-1">O&#160;čem by měl být?</p>
			<p class="MLP_text ParaOverride-1">O&#160;vraždě Anny Felbabové, to byla funkcionářka, kterou…</p>
			<p class="MLP_text ParaOverride-1">Já znám ten případ, odpověděl hlas. No jistě, aby ho soudruzi neznali, dělaj z&#160;Felbaby druhou Horákovou.</p>
			<p class="MLP_text ParaOverride-1">Já bych nechtěla ani tolik psát o&#160;událostech dvaapadesátého roku. Mě by hlavně zajímalo dopadení pachatelů (to slovo jsem říct musela, jinak by to neúčinkovalo, omlouvám se vám, lidi) o&#160;šest let později. Sehnala jsem člověka, který tehdy podal svědectví jako první. Bez něj by soud vůbec neproběhl, i&#160;když pak při něm nevystoupil. Chtěla bych psát o&#160;tom, jak se pak změnil život jemu samotnému i&#160;celkově lidem v&#160;oblasti.</p>
			<p class="MLP_text ParaOverride-1">Mluvíte o…? a&#160;redaktorka Haló novin jen tak z&#160;fleku a&#160;bez přípravy vyslovila méno člověka, po kterým Barbucha několik měsíců pátral a&#160;po němž teď já jdu. Tak to je totálně v&#160;piči.</p>
			<p class="MLP_text ParaOverride-1">Ano, blektla jsem.</p>
			<p class="MLP_text ParaOverride-1">Zaznamenala moje zklamání: Říkala jsem vám, že ten případ znám. Poslyšte, o&#160;vraždě soudružky Felbabové jsme samozřejmě mnohokrát psali. Když se u&#160;jejího pomníčku v&#160;Ratajském lese konají na výročí té hrozné události vzpomínkové akty, vždycky je tam náš redaktor a&#160;fotograf. Sama jsem tam několikrát byla, je to silné místo… Z&#160;pozice soudního procesu jsme nicméně tu kauzu ještě nepojali, ten pohled by mohl být nový. Váš hlas zní mladě&#160;– kolik je vám roků?</p>
			<p class="MLP_text ParaOverride-1">Řekla jsem přibližný číslo.</p>
			<p class="MLP_text ParaOverride-1">I&#160;vaše mládí by mohlo být zárukou jiného přístupu.</p>
			<p class="MLP_text ParaOverride-1">To si teda piš, ty rudá bestie, pomyslela jsem si skoro nahlas.</p>
			<p class="MLP_text ParaOverride-1">Nakonec proč ne? Máte pravdu, víc než o&#160;věci samé je dneska třeba psát o&#160;jejích dopadech. To je opravdu podstatné, jen pak bude mít prolitá krev svůj smysl.</p>
			<p class="MLP_text ParaOverride-1">Takže to berete? snažila jsem se radovat.</p>
			<p class="MLP_text ParaOverride-1">Znáte naše noviny? odpověděl hlas otázkou.</p>
			<p class="MLP_text ParaOverride-1">Abych se přiznala, úplně pravidelně je nečtu, zahrála jsem menší rozechvění. Jako bych se komisi u&#160;zkoušky doznala, že vodíkový vazby v&#160;nukleovejch kyselinách jsem zrovna moc důkladně nestudovala, ale všechno ostatní mrskám na jedničku.</p>
			<p class="MLP_text ParaOverride-1">Byla to správná odpověď, rudoška na druhý straně linky a&#160;světa se usmála (poprvé) a&#160;řekla, že tomu rozumí, ani ona sama nestíhá přečíst všechno, co kolegové napíšou. Máte s&#160;žurnalistikou nějaké zkušenosti? začla vyzvídat, a&#160;mně bylo jasný, že se chytla. Kráva.</p>
			<p class="MLP_text ParaOverride-1">No, popravdě to není žádná sláva. Dřív jsem byla aktivní na facebooku (to jsem fakt byla, ale dáma by se nebetyčně divila, co jsem tam psala), ale teď bych se chtěla soustředit spíš na opravdové psaní. To byl obzvlášť vyvedenej termín, redaktorka jen zamručela blahem. Abych to nepřehnala, mohla by z&#160;toho mít orgasmus. Ale jestli se ptáte na studia, žádnou žurnalistiku nemám, o&#160;to jsem se ani nepokoušela.</p>
			<p class="MLP_text ParaOverride-1">To naprosto chápu, tenhle typ „studia“ (je obdivuhodný, jak dokázala vyslovit i&#160;ty uvozovky) člověku stejně k&#160;ničemu není, spíš ho jen zkazí, nebo v&#160;nejlepším případě zpozdí, mrouskala se soudružka.</p>
			<p class="MLP_text ParaOverride-1">Tak já tu reportáž zkusím udělat, ano? nadchla jsem se. Redaktorka mi řekla přibližný rozsah textu, poradila mi, ať tam dám nějaký přímý řeči (bez obav) a&#160;řekla, do kdy by zhruba chtěla mít text v&#160;mailu. Bezprostředně jsem přikývla a&#160;okamžitě ty pitomosti zapomněla.</p>
			<p class="MLP_text ParaOverride-1">Můžu vás ještě poprosit o&#160;nějakou akreditaci?</p>
			<p class="MLP_text ParaOverride-1">Jakou akreditaci?</p>
			<p class="MLP_text ParaOverride-1">To jsem teda zblbla, to je asi něco jinýho, ta kráva jsem já. Aby mi prostě věřili, že pro vás píšu, blekotala jsem tentokrát naprosto přirozeně.</p>
			<p class="MLP_text ParaOverride-1">Soudružka se mnou měla svatou trpělivost, vysvětlila mi, že akreditace je fakt něco onačejšího (nepochopila jsem co), ale já že nic takovýho nepotřebuju. Soudruzi si asi věřej a&#160;název bolševickýho plátku mezi nima funguje jako šém, kterej otvírá všechna srdce na koronárních jednotkách.</p>
			<p class="MLP_text ParaOverride-1">Slečno kolegyně (říká mi kolegyně!), musím vám ale říct ještě dvě důležité věci. Jednak vám v&#160;tuto chvíli nemůžu slíbit, že text skutečně zveřejníme. Zatím jste pro nás nic nepsala, bude tedy záležet na kvalitě dodané reportáže. Ale zdá se mi, že máte ve věcech celkem jasno (to teda mám!), a&#160;my to když tak dotáhneme spolu s&#160;vámi a&#160;vaše jméno se v&#160;našem deníku nakonec skutečně objeví. (To máš teda recht, jednou se tam objeví, zatím jen netušíš, v&#160;jaký souvislosti.)</p>
			<p class="MLP_text ParaOverride-1">Tomu rozumím, předstírala jsem zájem o&#160;pitomý písmena v&#160;pitomejch novinách.</p>
			<p class="MLP_text ParaOverride-1">A&#160;za druhé, s&#160;placením to nebude žádná sláva. Nemáme za sebou žádné miliardáře, uchichtla se, jsme chudá redakce a&#160;honoráře podle toho vypadají. Už jsem chtěla říct, že to napíšu klidně zadarmo, ale včas jsem si uvědomila, že mezi rudejma není nikdy nic zadarmo. Jasně, mně jde o&#160;věc, nelhala jsem, kdyby mi to vyšlo aspoň na cestovný a&#160;provolaný minuty, bylo by to fajn.</p>
			<p class="MLP_text ParaOverride-1">To jistě ano, honorář v&#160;řádu stokorun vám samozřejmě nabídnout můžeme. Ale znovu zdůrazňuju, až podle kvality textu. Poznačte si ještě číslo mého osobního mobilu a&#160;jméno, roztála na závěr redaktorka Soňa Kejzlarová.</p>
			<p class="MLP_text ParaOverride-1">Obojí jsem si poznačila opravdu důkladně.</p>
			<p class="MLP_text ParaOverride-1">Na shledanou.</p>
			<p class="MLP_text ParaOverride-1">Ka mate! Ka mate! Můžu zemřít, můžu zemřít.</p>
			<p class="MLP_text ParaOverride-1">Ka ora! Můžu žít!</p>
		</div>
</body>
</html>