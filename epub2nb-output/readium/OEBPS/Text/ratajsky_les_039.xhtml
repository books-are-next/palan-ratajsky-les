<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-37</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-37" xml:lang="cs-CZ">
		<div class="Z-kladn--textový-r-meček">
			<p id="_idParaDest-33" class="MLP_uroven2_kapitola ParaOverride-1">2014 (3)</p>
			<p class="MLP_text_bez1radku ParaOverride-1">Tenhle chlap rozhodně není José, ale určitě nebude ani homeless, co tu hledá zimní domov. Tu sekeru si nepřines na mě. Seplo mi to, když jsem si všimla, že vzadu za chatou trčí pár čerstvě pokácenejch stromků. Porubal je zjevně on. Usekal je půl metru nad zemí a&#160;holý kmínky nechal čnít ze země. Je to úchylnej drvoštěp, kterej si prostě nemůže pomoct, nebo mu ty stromy něco hodně ošklivýho udělaly?</p>
			<p class="MLP_text ParaOverride-1">Jestli jste přišla za majitelem téhle chaty, tak ten dnes nedorazí, prolomil naše mlčení.</p>
			<p class="MLP_text ParaOverride-1">To mě nijak nemrzí, brebtla jsem.</p>
			<p class="MLP_text ParaOverride-1">Mě taky ne! řek a&#160;položil sekeru na zem. Ne, nepoložil ji, odhodil ji, mrsknul s&#160;ní stranou. Letěla pěknejch pár metrů směrem ke kůlně. Měl k&#160;ní teď skoro stejně daleko jako já. On mi fakt nechce ublížit. A&#160;není to žádnej Josého kumpán. Co můžu chtít víc? Tak jo, nezdrhnu! Je to jediná příležitost, jak se dovědět víc, nebo aspoň něco. Jsem tak pitomá, nebo odvážná? Zřejmě obojí najednou.</p>
			<p class="MLP_text ParaOverride-1">Vy nejdete na houby, že?</p>
			<p class="MLP_text ParaOverride-1">Zavrtěla jsem hlavou.</p>
			<p class="MLP_text ParaOverride-1">A&#160;neztratila jste se, vy dobře víte, kde jste, viďte!?</p>
			<p class="MLP_text ParaOverride-1">Přikývla jsem. Odemknete mi branku?</p>
			<p class="MLP_text ParaOverride-1">Budete muset přelízt, úplně stejně, jak jste zamýšlela prve, usmál se a&#160;dodal: Já nemám klíč.</p>
			<p class="MLP_text ParaOverride-1">Tak jo, lezu. Byla jsem na druhý straně na šup.</p>
			<p class="MLP_text ParaOverride-1">Přelízal jsem ten plot pár hodin před vámi, jen mi to nešlo tak snadno, přivítal mě na pozemku.</p>
			<p class="MLP_text ParaOverride-1">Venku stát nebudem, zajdem dovnitř?</p>
			<p class="MLP_text ParaOverride-1">Jdeme. Všiml si, že jsem si všimla: zámek od vstupních dveří byl vylomenej, kolem čerstvý třísky. Co by ne, je to v&#160;logice věci. I&#160;to, že jsem si navlíkla rukavice.</p>
			<p class="MLP_text ParaOverride-1">Malá předsíňka a&#160;pak obývák, nebo jak se takový místnosti říká na chatách. Nezatopíme v&#160;krbu? Je tu poměrně chladno, navrhl.</p>
			<p class="MLP_text ParaOverride-1">Jo, trocha ohně nikdy neuškodí, hlasovala jsem pro návrh.</p>
			<p class="MLP_text ParaOverride-1">Dojdete, prosím, pro dřevo? Je slušnej, nebo se tak aspoň chová. Působí staromódně, jako by se měly otevřít dveře a&#160;z&#160;terasy vejít Adina Mandlová.</p>
			<p class="MLP_text ParaOverride-1">Jo, dojdu. Kde to dřevo je?</p>
			<p class="MLP_text ParaOverride-1">Nevím.</p>
			<p class="MLP_text ParaOverride-1">Já to někde najdu.</p>
			<p class="MLP_text ParaOverride-1">A&#160;vemte dovnitř, prosím vás, tu sekerku, možná bude třeba něco rozštípnout, zavolal za mnou. Boduje, zbraň, kterou měl a&#160;pak ji zahodil, teď svěří mně. Jasně, může mít ještě paralyzér (ten mám taky), pistoli, nebo může bejt mistr všehomíra v&#160;aikidu, ale stejně. Trochu se přestávám bát.</p>
			<p class="MLP_text ParaOverride-1">Pokud byste souhlasila, okenice necháme zavřené, řek, když jsem se vrátila s&#160;náručí klestí, špalíků a&#160;sekerkou v&#160;podpaží. Nebyl to rozkaz (na ty jsem alergická), spíš nabídka k&#160;souhlasu. Kejvla jsem. Podobně jako na jeho další větu, jestli může připravit oheň. Já bych se s&#160;tim babrala, potřebovala bych tuhej líh nebo litr nafty, on to měl ve chvilce jen z&#160;větviček a&#160;zmuchlanejch Haló novin, který jsem tu našla. Plamen se chvíli rozhodoval a&#160;pak barevně zaplápolal. Nabídla jsem, že zhasnu světlo, tentokrát přikýv on. Co si nedopřát v&#160;divný chvíli s&#160;divným týpkem trochu intimča? Jako bysme tu seděli uprostřed noci, zvenku sem žádný světlo neproniká, máme jen to svoje ohnivý.</p>
			<p class="MLP_text ParaOverride-1">Vy jste sem nepřišla krást, že ne? Vyká mi, to má štěstí. Nesnáším, když mi starci, i&#160;když jsou třeba o&#160;šedesát let starší, tyknou. Hned po nich vystartuju.</p>
			<p class="MLP_text ParaOverride-1">Ne, to bych mu musela ukrást celej život. Nepřišla jsem krást&#160;– stejně jako vy, odpověděla jsem smířlivě.</p>
			<p class="MLP_text ParaOverride-1">Jste tu tedy kvůli majiteli téhle chaty? Máte s&#160;ním co dočinění?</p>
			<p class="MLP_text ParaOverride-1">Jak vůbec víte, že dneska nepřijede? zeptala jsem se. Prošlo mi lebkou, jaká by to byla prča, kdyby chtěl José dorazit právě teď.</p>
			<p class="MLP_text ParaOverride-1">Zjistil jsem si to, než jsem se sem vypravil. Dotyčný má nějakou akci doma…</p>
			<p class="MLP_text ParaOverride-1">… v&#160;Klatovech, doplnila jsem. Rojej se tam soudruzi?</p>
			<p class="MLP_text ParaOverride-1">Něco v&#160;tom smyslu. Podíval se tak nesoudružsky, že to nemělo konkurenci, ani Barbucha by to nedoved líp. Nedáme si čaj? Na zahřátí, dobře se při něm povídá, nabíd ten člověk.</p>
			<p class="MLP_text ParaOverride-1">Připravím ho, souhlasila jsem, ale vzápětí mi došlo, že jsem si mozek dneska opravdu nechala doma. Když se budu přehrabovat v&#160;kuchyni, José bezpečně pozná, že ho někdo navštívil. Stejně tak ten oheň v&#160;krbu&#160;– budem to pak muset pořádně vyčistit, uvést do původního stavu. Řekla jsem to. Řekla jsem to a&#160;vzápětí mi došlo, co je to za píčovinu, zajímat se o&#160;hrníčky v&#160;chatě s&#160;vypáčenejma dveřma a&#160;pokáceným sadem. Zmatkuju.</p>
			<p class="MLP_text ParaOverride-1">Já chci, aby poznal, že tu měl návštěvu. Jsem tu právě kvůli tomu, odpověděl ten muž. V&#160;žádný větě světa nemohlo zaznít víc vážnosti a&#160;soustředění.</p>
			<p class="MLP_text ParaOverride-1">Tak jo, pokrčila jsem rameny. Já mám nejraděj maté, ale pochybuju, že se tu něco podobnýho najde, křikla jsem z&#160;kuchyňky.</p>
			<p class="MLP_text ParaOverride-1">Já piju hlavně darjeeling, před pár lety jsem tam dokonce zajel, abych viděl ty kopce. Viděl jsem je a&#160;od té doby mi chutná ještě líp. Ani darjeeling ale tahle čajovna ve své dnešní nabídce zřejmě mít nebude, zavolal on.</p>
			<p class="MLP_text ParaOverride-1">Ten chlap mě fakt překvapuje. Tipla bych si, že lidi v&#160;jeho věku pijou pigi čaj a&#160;nechávaj si ho vylouhovat tolikrát, dokud trochu zabarví vodu. Ovšem lidi v&#160;jeho věku se většinou ani nevkrádaj za nejistým účelem do cizích chat. Voda není vypnutá, to jsem už zkoušel, informoval mě ještě.</p>
			<p class="MLP_text ParaOverride-1">Otočila jsem kohoutkem a&#160;zapla rychlovarnou konvici. Kromě zpráchnivělýho heřmánku a&#160;ovocný směsi v&#160;sáčcích jsem v&#160;kredenci skutečně našla jen ten pigi čaj.</p>
		</div>
</body>
</html>