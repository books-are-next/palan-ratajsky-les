<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">1952 (1)</p>
			<p class="MLP_text_bez1radku ParaOverride-1">Doprava?</p>
			<p class="MLP_text ParaOverride-1">Počkej.</p>
			<p class="MLP_text ParaOverride-1">Tak doprava, nebo jak?</p>
			<p class="MLP_text ParaOverride-1">Vydrž, dívám se…</p>
			<p class="MLP_text ParaOverride-1">Předválečná fordka zastavila na lesní křižovatce. Se zapnutým motorem zůstala stát na průsečíku cest, aby mohla bez couvání zabočit na kteroukoliv z&#160;nich. Kdyby zezadu přijel někdo druhý, těžko by se vyhýbal, ale to je jen teorie, takhle v&#160;podvečer tudy nepojede nikdo. Řidič čeká, neví co by. Druhou rukou si z&#160;kloubní jamky povytáhl ukazováček, silou, až prst dutě zapraštěl. Následoval prostředníček. Lup, lup! Zaznělo to, jako kdyby veverky louskaly na volantu lískové oříšky.</p>
			<p class="MLP_text ParaOverride-1">Nech toho, naskakuje mi z&#160;tebe husí kůže, okřikl ho spolujezdec a&#160;šteloval si na klíně mapu. Jo, doprava, dohledal po chviličce cestu.</p>
			<p class="MLP_text ParaOverride-1">Jsem ti to řikal, prohlásil řidič. Udělal pravičkou pohyb směrem k&#160;řadicí páce, ale zařazení jedničky ještě odložil. Na vteřinku to vypadalo, že se bude věnovat prsteníčku a&#160;malíčku, pak se rozhod pro komplexnější řešení. Všechny prsty obou rukou kromě palců opřel o&#160;horní oblouk volantu a&#160;pohybem dlaní je zvrátil dozadu. Lup! Jako by tu večeřelo celé vyhladovělé stádo veverek.</p>
			<p class="MLP_text ParaOverride-1">Jak tys moh dělat rysy?! S&#160;těmadle vykloktanejma pazourama jsi nemoh udržet ani pravítko!</p>
			<p class="MLP_text ParaOverride-1">No právě! Zrovna tohle dělnická třída bystře odhalila, a&#160;já proto zcela správně skončil ve výrobě. Na tahání kýblů s&#160;kyselinou jemnou motoriku nepotřebuješ.</p>
			<p class="MLP_text ParaOverride-1">Seš vůl jak lev.</p>
			<p class="MLP_text ParaOverride-1">Ani dneska žádná jemná motorika nebude třeba…</p>
			<p class="MLP_text ParaOverride-1">To ne.</p>
			<p class="MLP_text ParaOverride-1">Rozjeli se. Osobní auto na venkově vždycky vzbudí pozornost. Jen občas tu nějaké projede, ale aby ve vsi přímo zastavilo? Dřív maximálně tak u&#160;starosty, a&#160;to bejvali pánové z&#160;města ohlášený pár dní dopředu, aby se všichni stihli náležitě přichystat. Dneska zastaví fordka před docela jiným barákem. Návštěva nebude očekávaná a&#160;měla by bejt co možná nejkratší.</p>
			<p class="MLP_text ParaOverride-1">Osobní auto ve Smrku nikdo nemá, je tu jen pár zetek a&#160;jedna pragovka pětistovka se sajdkárou. Ti dva to vědí od parťáka, od zadavatele, jak mu začali s&#160;ironií a&#160;z&#160;opatrnosti říkat, když za nima s&#160;touhle věcí někdy před měsícem přišel. S&#160;osobákem vzbudí pozornost tak jako tak, nemá cenu zkoušet bejt nenápadní. Naopak, trochu pompy do toho! To vždycky působí věrohodně, a&#160;dneska tuplem. Zadavatel jim cestu k&#160;baráčku Anny Felbabové popsal přesně, nakreslil dokonce plánek. Řidič přesto jednu chvíli uvažoval, že se ve vsi ještě někoho optají na cestu. To kvůli taktice, budou tak nápadný, až budou úplně nenápadný, konspiroval. Blbče, moc čteš rodokapsy, zamítl nápad jeho kumpán. Čím míň lidí uvidí naše ksichty, tím líp.</p>
			<p class="MLP_text ParaOverride-1">Víš, co způsobí největší strach? zeptal se teď.</p>
			<p class="MLP_text ParaOverride-1">Nefilozofuj a&#160;dávej bacha na cestu, ať se zase neztratíme.</p>
			<p class="MLP_text ParaOverride-1">Neztratili jsme se, jen jsem to kontroloval, ohradil se klidně na­vigátor.</p>
			<p class="MLP_text ParaOverride-1">Míjeli pastvinu, na které zevlovali dva koně. Když je ten menší zmerčil, popoběhl směrem k&#160;nim a&#160;chvilku běžel spolu s&#160;autem. Jako by si chtěl zazávodit. Himlhergot, tak už o&#160;nás ví první živá duše, zanadával řidič a&#160;přidal, možná podvědomě. Kůň zůstal stát někde vzadu a&#160;fordka mu zmizela z&#160;dohledu. Co způsobí největší strach? zeptal se řidič.</p>
			<p class="MLP_text ParaOverride-1">Nejistota.</p>
			<p class="MLP_text ParaOverride-1">Muž za volantem chvíli vyčkal, jestli ze spolujezdce nevypadne něco dalšího, ten ale svou myšlenku dokončil jediným slovem. To je všechno, co mi řekneš? Já myslel, kdovíjak nebudeš rozprávět, vytvářet ty svý filozofický vývody, a&#160;ty zatím řekneš jen nejistota, zazubil se.</p>
			<p class="MLP_text ParaOverride-1">Nejistota stačí.</p>
		</div>
</body>
</html>