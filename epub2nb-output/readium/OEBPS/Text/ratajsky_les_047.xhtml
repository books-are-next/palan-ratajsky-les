<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-45</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-45" xml:lang="cs-CZ">
		<div class="Z-kladn--textový-r-meček">
			<p id="_idParaDest-41" class="MLP_uroven2_kapitola ParaOverride-1">1952 (1)</p>
			<p class="MLP_text_bez1radku ParaOverride-1">Čím to, že po letech na tak podstatnou věc vzpomínají lidi docela rozdílně? I&#160;ti, kteří tam tehdy byli, se neshodnou. Střílelo se v&#160;hospodě ve Smrku, nebo ne? Jedni se bili za to, že ano, že když sedláci začali hudrovat o&#160;nátlaku, nezákonnosti toho, jak jsou bez provinění drženi pod zámkem, když vstali a&#160;chtěli dveřma z&#160;hospody vyjít, chlápek za stolkem prostě a&#160;bez varování vystřelil. Do vzduchu, jistě, nechtěl zabíjet, nepotřeboval střelit chlapa, pro jehož podpis si přijel, ale přece jen. Ta rána všechno změnila, lidem došlo, jak moc je to s&#160;nima špatné. Druzí tvrdili, že chlap nevystřelil, že jen mířil, varoval a&#160;hrozil&#160;– a&#160;to že stačilo. Sedláci že začali podepisovat bez rány.</p>
			<p class="MLP_text ParaOverride-1">Soudruh Louda zanášel do svých lejster jeden podpis za druhým, nespěchal, dělal práci důkladně, chvílema stála před jeho stolkem fronta, jindy museli soudruzi přitlačit silným slovem. Jan Pták k&#160;Loudovi přistoupil jako jeden z&#160;prvních. Těch pár hektarů by želel jeho otec, on jen přijde o&#160;práci na nich a&#160;nějaké ty brambory. A&#160;o&#160;kukuřici, kterou pěstoval z&#160;donucení! Celé poslední roky se děly jakoby v&#160;donucení, dnešek není zas taková výjimka. Vstoupil do družstva s&#160;vědomím, že nemá pořádně oč přijít a&#160;dost možná svou povolností ani co získat. Věděl jen, že by stejně neodolal. Šetřil síly, až přijde ta chvíle, kdy bude muset vzdorovat.</p>
			<p class="MLP_text ParaOverride-1">Přihlášku do kolchozu nakonec podepsali všichni, ti největší sedláci až nad ránem, svítalo. V&#160;sále se netopilo. Menší hospodáři, co se už od stolku vrátili, remcali mezi sebou na půl huby, aby je bylo i&#160;nebylo slyšet: Tohle nemá cenu, ať to Nikodým a&#160;další podpíšou, jen nás tu zbůhdarma drží, téhle síle se nedá postavit, smete každýho zvlášť i&#160;všechny dohromady. Ano, ti, co podepsali dřív, nesjížděli zlým pohledem soudruha Loudu nebo vedoucího zátahu, obraceli se s&#160;mrakem v&#160;tváři ke svým sousedům, k&#160;těm, co se ještě bránili. Co chceš dokázat, Hromasi, vydržíš hodinu, dvě, a&#160;pak stejně podpíšeš! Tak už to neprotahuj, prohráli jsme.</p>
			<p class="MLP_text ParaOverride-1">Kdo podepsal, moh na záchod, jistě že pod dozorem, a&#160;pak šupem zpátky. Domů půjdou lidi komplet, až se všichni shodnou, až se schůze rozpustí. Kdo dal pole, dostal od soudruhů párek, neptali se, postavili před něj talířek o&#160;jedné nožičce, hubeném krajíci chleba a&#160;špetce křenu. Hospodský to z&#160;příkazu těch nových připravoval v&#160;kuchyni. Někteří si vzali, jiní jídlo odstrčili hřbetem ruky, měli pocit z&#160;toho, že aspoň něco téhle noci odmítli.</p>
			<p class="MLP_text ParaOverride-1">Přihlášku podepsali všichni, všichni až na Hromase. Ten se vzepřel a&#160;nepodepsal. Přestal mluvit, zaťal se jak houžev, jen seděl, ruce v&#160;pěst a&#160;zlost v&#160;těle. Sesedli se kolem něj Maštalíř, Nikodým a&#160;Drahota, velcí sedláci, teď už bývalí, a&#160;cosi mu vykládali. Ani jim Hromas neodpověděl, jen tichou výčitkou.</p>
			<p class="MLP_text ParaOverride-1">A&#160;tak se to stalo. Vedoucí zátahu kývl na ty dva u&#160;dveří, ti Hromase popadli a&#160;on, zesláblý zlou chvílí, ani moc neodporoval. Nešel s&#160;nimi, to ne, ale když ho pozadu vláčeli ze sálu, nevysmýkl se, nezkusil se ještě na chvíli osvobodit a&#160;dát poslední ránu. Ani nikdo druhý nic nezkusil, pár jich ani nepřestalo polykat.</p>
			<p class="MLP_text ParaOverride-1">Nacpali Hromase do pobědy a&#160;odvezli. Narodil se tu, vyrůstal, hospodařil, a&#160;najednou byl pryč. Všechny ty roky skončily ve vteřině. I&#160;Louda a&#160;chlápek s&#160;kvérem, stejně jako ti podržtaškové, co přijeli první, byli najednou ti tam. Ještě před chvílí se zdálo, že zůstanou ve Smrku napořád, a&#160;než by ses ohlíd, zbyli tu domácí sami.</p>
			<p class="MLP_text ParaOverride-1">Neměli jste na něj tak tlačit, řek Drahotovi jeden, co žádná pole neměl a&#160;k&#160;podpisu ho ani nevolali. Jen tam celou noc prázdně seděl a&#160;teď přišel vyčítat.</p>
			<p class="MLP_text ParaOverride-1">Co ty mně budeš vykládat?! Ty bys podepsal mezi prvníma, nedělej se, kdybys něco měl, o&#160;co by oni stáli, bez ptaní bys jim to pustil. My Hromase aspoň varovali, schylovalo se k&#160;tomu, že bude zle, že oni neustoupí, ani tehdy, když neustoupí on. Kdyby podepsal, zůstal by tu, bez polí, ale při životě. Teď mu buď Pán Bůh milostiv.</p>
			<p class="MLP_text ParaOverride-1">A&#160;stejně nepodepsal. Aspoň jeden z&#160;nás, opáčil bezzemek.</p>
			<p class="MLP_text ParaOverride-1">A&#160;stejně ho odvezli, k&#160;čemu tím komu pomoh?</p>
			<p class="MLP_text ParaOverride-1">Lidi se trousili z&#160;hospody domů. I&#160;po pouti chodili do baráků až takhle za světla, teď ale bylo všechno jiné, tiché jako v&#160;němém filmu. A&#160;žádný klavír pod pódiem k&#160;tomu nehrál. Zbyly jim jen zdi, střechy a&#160;kredenc. Pole, stroje, dobytek, všechno už je cizí. Jsou nevyspalí, okradení, zahanbení. Jako by proflámovali noc a&#160;po zlém snu se ráno v&#160;propocených duchnách probudili s&#160;kocovinou.</p>
		</div>
</body>
</html>