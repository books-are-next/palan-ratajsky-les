<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-89</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-89" xml:lang="cs-CZ">
		<div class="Z-kladn--textový-r-meček">
			<p id="_idParaDest-85" class="MLP_uroven2_kapitola ParaOverride-1">2015 (11)</p>
			<p class="MLP_text_bez1radku ParaOverride-1">Měla to být poklidná návštěva. Připravilas kulajdu a&#160;řízky se salátem, plánovalas, že po jídle projdete zámecký park&#160;– to jediné místo ve Vlašimi, kam se dá zajít, pokud člověk nechce do hospod.</p>
			<p class="MLP_text ParaOverride-1">Nakonec přijeli jen dva. Tvůj byt na sídlišti našli bez problémů, bzučák dole u&#160;dveří nefunguje, ale někdo ze sousedů je pustil, taks ani nemusela scházet ze schodů, a&#160;už stáli u&#160;tebe v&#160;předsíňce. Vemte si papuče, snad jsem trefila vaši velikost, uvítalas je.</p>
			<p class="MLP_text ParaOverride-1">Kdybys měla vlastní děti, mohli by být jako tvoji vnuci. Bylo by hezké takové mít. Pokud by tu seděli jiní, slova by možná vázla, těžko by šlo překlenout tu bariéru věku, který vás dělí. Ale vy máte o&#160;čem mluvit, o&#160;kapitalismu, o&#160;revoluci… Díváte se na svět jedním pohledem.</p>
			<p class="MLP_text ParaOverride-1">Už jste dojídali hlavní chod, když tě ten starší oslovil: Představte si, soudružko Felbabová, jaké věci se dnes dějí. A&#160;začal s&#160;příběhem, jaký by se dřív nestal. Ten gauner si říká Strašák a&#160;je důvodně podezřelý z&#160;vraždy jednoho soudruha. Osobně jsi ho neznala, ale jeho jméno ano, jeho práce pro hnutí si váží každý dobrý komunista. Loni zemřel a&#160;teď vyšlo najevo, že v&#160;té smrti měl kdosi prsty. Právě ten Strašák a&#160;nějaká jeho fuchtle. Ta sice utekla, ale Strašáka policie chytila.</p>
			<p class="MLP_text ParaOverride-1">Tím to ale neskončilo, zlobili se kluci. Měli ho pod zámkem, vyšetřovali a&#160;najednou ho chtějí z&#160;vazby jen tak beze všeho propustit! Máme informace, že ještě dnes má ten člověk vyjít na svobodu.</p>
			<p class="MLP_text ParaOverride-1">Z&#160;ničeho nic? podivila ses.</p>
			<p class="MLP_text ParaOverride-1">Prý na nějakou kauci, prohlásil ten, co vypadal mladší. Copak tomu nikdo nerozumí? Vždyť může pláchnout! Hranice jsou dneska otevřené, kdo ho pak bude po světě nahánět?! rozkřičel se.</p>
			<p class="MLP_text ParaOverride-1">Taky tě to nenechalo chladnou: Policie proti němu určitě musela mít nějaké důkazy. A&#160;najednou je nemají a&#160;otevřou mu bránu? Nechápu, jak se něco takového může stát.</p>
			<p class="MLP_text ParaOverride-1">My to chápeme moc dobře, mračili se ti dva. Na sebe, na celý nespravedlivý svět.</p>
			<p class="MLP_text ParaOverride-1">Vy víte, že jsem bývalá policistka, a&#160;můžu vám říct, že když jsme my někoho zadrželi, tak dokud jsme neměli v&#160;případu úplné jasno, dotyčný…</p>
			<p class="MLP_text ParaOverride-1">To už je dávno pasé, dneska to funguje jinak! Na žádnou spravedlnost se nehraje, spíš na známosti a&#160;na peníze, přerušil tě mladší z&#160;tvých hostí.</p>
			<p class="MLP_text ParaOverride-1">Kontroluj se, okřikl ho druhý. Nech tady soudružku domluvit.</p>
			<p class="MLP_text ParaOverride-1">Nic se neděje, už jsem všechno dopověděla. Jen že mě mrzí, co všechno je dneska možné, zůstávala jsi přátelská.</p>
			<p class="MLP_text ParaOverride-1">Je to zkurvenej režim, pokračoval mladší hoch. Kamarád se na něj přísně podíval a&#160;on se zarazil. Dokonce se za příkrá slova omluvil. Nemáš ráda, když se mluví sprostě, ale ten kluk má v&#160;podstatě pravdu.</p>
			<p class="MLP_text ParaOverride-1">Už vás řečma o&#160;minulosti nebudu zdržovat, nabídlas návštěvě štrúdl. Něco mě ale napadlo. Mám dobré kontakty v&#160;Haló novinách. Můžu vám domluvit schůzku s&#160;jednou zkušenou redaktorkou, kdybyste chtěli, doprovodila bych vás k&#160;ní…</p>
			<p class="MLP_text ParaOverride-1">Cože?! vyštěknul ten mladší, jako by se mu děla nějaká křivda.</p>
			<p class="MLP_text ParaOverride-1">Pojali by to dost možná jako velkou kauzu, dostalo by se to na první stranu, vysvětlovalas.</p>
			<p class="MLP_text ParaOverride-1">Psát o&#160;tom články? Přesně to dělají všichni: jenom žvaní. My nežvaníme, zlobil se ten kluk. Už ti to přestávalo být příjemné.</p>
			<p class="MLP_text ParaOverride-1">Já jen, že kdyby se o&#160;tom vědělo…</p>
			<p class="MLP_text ParaOverride-1">… tak by se vůbec nic nezměnilo! A&#160;ten zločinec bude zatím v&#160;čudu. Za vás by se nic takového nestalo! ukázal na tebe dlaní, ve které držel řez štrůdlu. Rychlým pohybem z&#160;něj vypadlo pár drobečků, budeš muset vyluxovat koberec, až odjedou, napadlo tě. Popravdě: nelíbí se ti, jak mluví hlasitě, dojíte a&#160;půjdete se raděj projít ven, pod stromy se člověk často zklidní.</p>
			<p class="MLP_text ParaOverride-1">Tahle společnost nejen že netrestá zločince, ale nechrání ani sama sebe. Kam to všechno povede? naléhal dál ten kluk. Neuměla jsi dost rychle odpovědět.</p>
			<p class="MLP_text ParaOverride-1">K&#160;tomu, že musíme začít jednat sami, řekl a&#160;ukousl si štrůdlu. Ani jsi neměla odvahu zeptat se, jestli mu chutná.</p>
			<p class="MLP_text ParaOverride-1">Dost těch řečí, zarazil ho ten druhý. Stejně už budeme muset vy­padnout.</p>
			<p class="MLP_text ParaOverride-1">Myslela jsem, že bych vám ještě ukázala park…</p>
			<p class="MLP_text ParaOverride-1">Na park se podíváme jindy, snad se nevidíme naposledy. Omlouvám se, ale už opravdu musíme jet.</p>
			<p class="MLP_text ParaOverride-1">Domlouvali jsme se přece na celé odpoledne…</p>
			<p class="MLP_text ParaOverride-1">To jsme ale ještě nevěděli o&#160;tom Strašákovi, že ho dnes večer propustí.</p>
			<p class="MLP_text ParaOverride-1">A…? zatrnulo ti a&#160;na předloktích naskočila husí kůže.</p>
			<p class="MLP_text ParaOverride-1">Prostě to musíme dotáhnout do konce sami, když stát zase selhal, prohlásil mladší kluk a&#160;zvednul se od stolu.</p>
			<p class="MLP_text ParaOverride-1">Nechápala jsi, nechtěla chápat. Jak dotáhnout?</p>
			<p class="MLP_text ParaOverride-1">Poď už, vstal ten druhý a&#160;vzal druha za rameno. Jdeme.</p>
			<p class="MLP_text ParaOverride-1">Vy ho chcete… Jsi stará policajtka, mámu ti oddělal třídní ne­přítel, krve jsi v&#160;životě viděla dost, ale to slovo se ti vždycky vyslovuje těžko, zvlášť když k&#160;němu má teprve dojít: Chcete ho snad zabít?</p>
			<p class="MLP_text ParaOverride-1">Potrestat.</p>
			<p class="MLP_text ParaOverride-1">Fakt už drž hubu, vytlačil ten starší svého kamaráda na chodbičku.</p>
			<p class="MLP_text ParaOverride-1">Počkejte. To nedělejte!</p>
			<p class="MLP_text ParaOverride-1">Mysleli jsme, že zrovna vy tomu budete rozumět.</p>
			<p class="MLP_text ParaOverride-1">Zrovna já? Nemělas je do Vlašimi zvát, nemělas s&#160;nima u&#160;pomníčku své maminky vůbec mluvit. Krve bylo v&#160;tvém životě moc, provází tě jako červený stín. Předurčila tvůj život už v&#160;dětství jako nějaké zaříkání z&#160;pohádek, bylo ti dvanáct, ještě jsi je četla, když se všechno otočilo. Každý zločin má být potrestán, ale smrt?</p>
			<p class="MLP_text ParaOverride-1">Už se neloučili. Zaklaply za nimi dveře, slyšelas jen dusot nohou po schodišti. Vyběhnout za nimi a&#160;zavolat: Vraťte se? Stejně by se nevrátili.</p>
		</div>
</body>
</html>