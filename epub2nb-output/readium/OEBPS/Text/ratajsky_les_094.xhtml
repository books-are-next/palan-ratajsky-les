<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-92</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-92" xml:lang="cs-CZ">
		<div class="Z-kladn--textový-r-meček">
			<p id="_idParaDest-88" class="MLP_uroven1_zvlastni_pripady ParaOverride-1">Ediční poznámka</p>
			<p class="MLP_text_bez1radku ParaOverride-1">Děj románu je inspirován skutečnými událostmi.</p>
			<p class="MLP_text ParaOverride-1">Komunistická funkcionářka Anna Kvašová byla v&#160;Ratajském lese zastřelena 10. ledna 1952. Zbraň proti ní pozvedl Antonín Landstof, kterému asistovali Josef Kubelka a&#160;Josef Koupil. Zásah, který se nešťastnou shodou okolností vymkl původnímu záměru Kvašovou jen zastrašit a&#160;odstartoval následnou tragédii, si sjednal Josef Pták. Okolnosti příběhu a&#160;motivaci chování jednotlivých postav autor v&#160;základních obrysech ve své knize zachoval. Landstof s&#160;Ptákem byli v&#160;roce 1952 také skutečně vyslýcháni&#160;– první jmenovaný kvůli nepodařené emigraci, druhý kvůli podezření z&#160;vraždy, ale oba byli po nějaké době propuštěni.</p>
			<p class="MLP_text ParaOverride-1">Vražda byla na základě udání vyšetřena až po šesti letech a&#160;byl jí propůjčen jiný politický kontext, než jak tomu bylo ve skuteč­nosti. Kutnohorský soud vynesl verdikt 27. března 1958&#160;– rozsudek otištěný v&#160;této knize je kromě pozměněných jmen hlavních aktérů autentický. I&#160;další texty zvýrazněné kurzivou jsou dobové a&#160;prošly pouze nejzákladnější redakční úpravou a&#160;krácením.</p>
			<p class="MLP_text ParaOverride-1">Udavačem byl v&#160;roce 1958 buď notář, který tehdy vyřizoval nějaké dědické řízení, nebo soused v&#160;hospodě&#160;– ústní tradice v&#160;tom není sjednocena. O&#160;postavě samotného udavače se víc neví, postava Josého je tedy zcela smyšlená. Totéž platí o&#160;románových osudech dcery Anny Kvašové po roce 1952.</p>
			<p class="MLP_text ParaOverride-1">Podklady ke své práci čerpal autor zejména z&#160;vyšetřovacího svazku číslo 3259, který je přístupný v&#160;pražské badatelně Ústavu pro studium totalitních režimů; dobově podmíněný pohled pak nabízí sborník Komunistka Anna Kvašová z&#160;roku 1982. Neocenitelné bylo svědectví pamětníka tehdejších událostí Miloslava Kalaše.</p>
			<p class="MLP_text ParaOverride-1">Inspirací některým okolnostem situovaným v&#160;románu do roku 2014 byl případ mstitele komunistického bezpráví Pravomila Raichla, který se 25. února 2002 pokusil zastřelit prokurátora Vaše. Raichl zemřel v&#160;den akce na infarkt, ale za jiných okolností než románový Karel Radosta. Další události zasazené v&#160;knize do let 2014 a&#160;2015 jsou fikce.</p>
			<p class="MLP_text_-0-12-">Poděkování za pomoc při vzniku knihy patří zejména Miloslavu Kalašovi, Lukáši Stibůrkovi, Anně Palánové, Janu Paulasovi, Vladimíru Pistoriovi, Karlu Médovi, Michalu Hladíkovi (foto na zadní předsádce<span class="CharOverride-2"><span id="footnote-000-backlink"><a class="_idFootnoteLink _idGenColorInherit" href="../Text/ratajsky_les_094.xhtml#footnote-000">1</a></span></span>), Evě Kotalové a&#160;Stanislavě Vodičkové.</p>
			<p class="MLP_dopis_podpis_-I- _idGenParaOverride-1">Aleš Palán</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/ratajsky_les_094.xhtml#footnote-000-backlink">1</a>  Míněna knižní předloha našeho vydání. <span class="MLP_znak_kurziva_9b CharOverride-3">Pozn. red.</span></p>
				</div>
			</div>
		</div>
</body>
</html>