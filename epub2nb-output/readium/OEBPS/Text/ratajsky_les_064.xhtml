<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-62</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-62" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="MLP_uroven2_kapitola ParaOverride-1">2014 (3)</p>
			<p class="MLP_text_bez1radku ParaOverride-1">Jdu rovnou na to, žádnej odklad. Lidi, co si uměj v&#160;mobilu maximálně nastavit buzení, většinou berou i&#160;neznámý čísla. To je vyzkoušený. A&#160;hajzlové, po kterých jdeme, bejvaj zrovna takový. Kdyby se v&#160;sámošce dali do hovoru s&#160;cizím týpkem, nebudou se s&#160;ním vybavovat zdaleka tak důvěrně. Telefon je pro ně něco vysloveně intimního, kdoví kam si ho všude strkaj…</p>
			<p class="MLP_text ParaOverride-1">Haló? zakašlal do telefonu zbytečně hlasitě. Řve do toho, asi hůř slyší, to je u&#160;těchhle degenerátů běžný.</p>
			<p class="MLP_text ParaOverride-1">Dobrý den, tady Linda Červená, volám vám z&#160;Prahy (to vždycky zabírá, je to předzvěst něčeho opravdu epochálního), číslo na vás jsem dostala v&#160;redakci Haló novin od soudružky Kejzlarové. Lhát mi jde, jsem v&#160;tom fakt dobrá, přece mu nebudu vykládat, že jeho mobil mám od Barbuchy, toho času v&#160;lochu. Nezdá se, že mu méno tý novinářky něco říká, ale svoji tiskovinu zná, třeba ji odebírá a&#160;po nedělích nábožně vzývá.</p>
			<p class="MLP_text ParaOverride-1">Co potřebujete?</p>
			<p class="MLP_text ParaOverride-1">Tebe potřebuju, hajzle! To mu ale ještě dneska nepovím, dozví se to v&#160;právej čas, už brzo, neboj. Píšu do Haló novin (opakovat název toho imbecilního plátku co možná nejčastějc) reportáž o&#160;Anně Felbabové. Než stačil vypálit, že u&#160;toho nebyl, že ji ani neznal, doplním se: Ani ne tak o&#160;její smrti, jako spíš o&#160;vyšetřování o&#160;několik let později, zajímá mě hledání spravedlnosti (to teda jo, ale ještě víc mě zajímá její prosazení, najít hříbka a&#160;nesebrat ho je k&#160;prdu).</p>
			<p class="MLP_text ParaOverride-1">A&#160;ode mě si představujete co konkrétního?</p>
			<p class="MLP_text ParaOverride-1">Vaše svědectví, pokud vím, jste jediný člověk, který u&#160;toho byl od začátku, podílel jste se významně na vyšetřování. Přála bych si, aby se čtenáři Holó novin mohli autenticky dozvědět, jak to probíhalo. Já v&#160;té době ještě nežila, ale myslím, že to pro vás nebylo vůbec snadné…</p>
			<p class="MLP_text ParaOverride-1">To teda nebylo… Bezva, chytá se, svině jedna.</p>
			<p class="MLP_text ParaOverride-1">Moc ráda bych vás požádala o&#160;schůzku. Mohla bych za vámi přijet do Klatov, ale ještě raději bych vás potkala na místě činu (neřekla jsem, že budoucího). Chtěla bych čtenářům přiblížit i&#160;tamní prostředí, jak ta místa vypadají dnes. A&#160;k&#160;tomu bych potřebovala průvodce.</p>
			<p class="MLP_text ParaOverride-1">Což o&#160;to, přijet bych mohl. Já mám totiž na Sázavě chatu…</p>
			<p class="MLP_text ParaOverride-1">Skutečně? podivila jsem se.</p>
			<p class="MLP_text ParaOverride-1">… a&#160;stejně jí potřebuju sjet zazimovat. Chtěl jsem až po neděli, ale mohl bych konec konců i&#160;dřív.</p>
			<p class="MLP_text ParaOverride-1">To byste byl moc laskav. Já bych to potřebovala docela rychle (to teda jo, fofrem), víte, jak to v&#160;novinách chodí (ví prd a&#160;já taky). Pro mě by byl úplně nejlepší zítřek, to bych ale toho chtěla asi moc, že? Máte jistě svůj program (to určitě: čučet na krávoviny v&#160;bedně a&#160;nadávat nad pivem).</p>
			<p class="MLP_text ParaOverride-1">To by zas nebyl takovej problém, prohlásil José na háčku. Vezmu auto, i&#160;ve svém věku pořád ještě řídím, pochlubil se, a&#160;po ránu budu na místě. Počkám tam na vás. Pojedete vlakem, nebo máte taky vůz?</p>
			<p class="MLP_text ParaOverride-1">Pojedu vlakem, jsme chudá redakce, popíšete mi cestu?</p>
			<p class="MLP_text ParaOverride-1">Začal mi vysvětlovat, jak se dostanu na chatu, jejíž aktuální stav znám mnohem líp než on. Mezitím přemejšlim: Dorazí tam ráno, pokácený stromy a&#160;bordel v&#160;bejváku ho náramně rozladěj. Potřebuju mu nechat čas na vychladnutí, přifrčím teda po poledni. Já bych s&#160;dovolením přijela někdy brzo po obědě, pokud by vám to vyhovovalo, abych vás nehonila, kvákala jsem do mobilu.</p>
			<p class="MLP_text ParaOverride-1">Tak jsme domluveni, zrekapituloval svůj osud José. Slečno Červená, dáte mi na sebe ještě číslo mobilu?</p>
			<p class="MLP_text ParaOverride-1">V&#160;první chvíli mi zatrnulo, jak moh odhalit, že mu volám z&#160;novýho čísla a&#160;moje domovská simka se válí vedle na posteli? Ale hned mi došlo, že je to prostě analfabet, kterej neumí najít číslo posledního přijatýho hovoru a&#160;uložit si ho. Naštěstí jsem číslo nový simky měla na cancouru před očima a&#160;mohla mu ho nadiktovat. Zapsal si ho.</p>
			<p class="MLP_text ParaOverride-1">Ještě bych vás chtěla uklidnit, zalhala jsem na úplnej závěr. Je samozřejmé, že vám text reportáže dám před zveřejněním k&#160;autorizaci, budete ho moci doplnit nebo opravit.</p>
			<p class="MLP_text ParaOverride-1">V&#160;Haló novinách to tak děláme vždycky, i&#160;když současná žurnalistická praxe je spíš opačná.</p>
			<p class="MLP_text ParaOverride-1">Zasmál se. Doufám, že to bylo naposledy.</p>
		</div>
</body>
</html>