<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ratajsky_les-84</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ratajsky_les-84" xml:lang="cs-CZ">
		<div class="Z-kladn--textový-r-meček">
			<p id="_idParaDest-80" class="MLP_uroven2_kapitola ParaOverride-1">2015 (6)</p>
			<p class="MLP_text_bez1radku ParaOverride-1">Chápal, že maily a&#160;messenger mlčí, ale že nenašel řádku pod Chazarským slovníkem a&#160;nikde ani písemnej vzkaz, to vypadalo divně. Ba ne, vypadalo to nebezpečně. Kam vyrazí propuštěnej vězeň nejdřív? Do hospody, za babama, za svou babou, případně chlapem? Omyl. Vyrazí za komplicema (předtím ovšem jezdí dvě hodiny tramvajema a&#160;chodí po opuštěnejch místech, aby setřás možný očko).</p>
			<p class="MLP_text ParaOverride-1">V&#160;Barbuchově případě to byl chlap i&#160;komplic dohromady. Odemk si jeho byt (všichni čtyři maj klíče od všech), koukal, kde co lítá, a&#160;brzo to znamení nepokoje rozpoznal: pořádnou vrstvu prachu. A&#160;usychající kaktusy (ty zalil, prach nedráždil). Která uhodila, mu došlo, když nakouk do skříně. V&#160;bytě chybí nejen Strašák, ale na obvyklým fochu taky jeho počítač. Úplně stejná výbava, s&#160;kterou putoval do cely on sám: člověk a&#160;stroj. Tohle smrdí.</p>
			<p class="MLP_text ParaOverride-1">Ještě víc začalo zasmrádat při exkurzi v&#160;Karabasově bytě: Karabas pryč, jeho věci v&#160;čudu, všechno jakoby ve fofru… Unesli ho ufouni? A&#160;apartmá Dítěte? To už byl úplnej masakr, jako by se někdo chtěl na jejích věcech pomstít. Nechápal, co to všechno znamená, neměl potřebný data. Věděl jen dvě věci. Zaprvý: zůstal sám, zadruhý: je tu nebezpečno. Přihořívá, bacha aby nezačalo hořet. Na požár čekat nebude.</p>
			<p class="MLP_text ParaOverride-1">Do svýho podkroví v&#160;rodičovský vile dorazil k&#160;večeru. Hezky se s&#160;rodiči přivítali. Jako by za tu dobu, co se neviděli, zapomněli, jak si lezou na nervy.</p>
			<p class="MLP_text ParaOverride-1">Nebyli tam na tebe zlí? strachovala se máma. Od doby, co pocho­pila, že její syn je buzna, má ochranitelskej komplex, pořád si představuje, že mu co chvíli někdo něco strká do zadku. Dokud si myslela, že je kluk hetero, bála se spíš, aby synáček neubližoval ostatním. Konstituci by na to měl.</p>
			<p class="MLP_text ParaOverride-1">V&#160;pohodě, mami.</p>
			<p class="MLP_text ParaOverride-1">Ahoj Barbucho, jsme rádi, že seš doma, vítej, oslovil ho otec a&#160;klepnul povzbudivě do prsou. Než se mu naučili říkat nickem, trvalo to. Musel rodiče vycvičit, na svý dosavadní méno nereagoval, věty, ve kterejch zaznělo, jako by neslyšel. Nakonec si rodičové zvykli, museli si zvyknout, že odlišná je nejen sexuální preference jejich kluka. Hodně věcí je mimo normu, ani netuší kolik.</p>
			<p class="MLP_text ParaOverride-1">Pili v&#160;salónu čaj. Barbucha tenhle hodobožovej servis nesnášel, ale tentokrát adrenalin vysadil. Potřebuje rodiče trochu zklidnit. Ráno vypadne, bylo by zbytečný prožít tyhle chvíle konfrontačně.</p>
			<p class="MLP_text ParaOverride-1">Barbucha vyprávěl nepodstatný historky z&#160;vazby, pokud se do toho položil, fakt se jim dalo zasmát. Tati, potřeboval bych nějaký peníze, zvážněl najednou. Docela dost jich potřebuju.</p>
			<p class="MLP_text ParaOverride-1">K&#160;čemu ti budou? Souvisí to nějak s&#160;tvým kriminálem? Copak tě nepustili, protože jsi nevinnej?</p>
			<p class="MLP_text ParaOverride-1">Jsem nevinnej, nedělejte si hlavu.</p>
			<p class="MLP_text ParaOverride-1">Jak si nemáme dělat hlavu? vpadla do toho matka, ale otec ji zarazil pohybem ruky. Šel k&#160;věci, nebo si to aspoň myslel: Máš dluhy?</p>
			<p class="MLP_text ParaOverride-1">Ne, nemám dluhy, fakt že ne.</p>
			<p class="MLP_text ParaOverride-1">Svěř se nám, pokoušela se matka.</p>
			<p class="MLP_text ParaOverride-1">Neptejte se. Nebudu vám odpovídat.</p>
			<p class="MLP_text ParaOverride-1">To ses naučil od těch kriminálníků, jaks s&#160;nima seděl? vyjel po něm otec.</p>
			<p class="MLP_text ParaOverride-1">Jo, naučil jsem se to. Navíc odtud potřebuju zejtra ráno vypadnout, odjet na nějakou dobu, půjčil bych si mazdu, jestli byste ji mohli chvíli postrádat.</p>
			<p class="MLP_text ParaOverride-1">O&#160;mazdu nejde, ani o&#160;ty prachy, jde o…</p>
			<p class="MLP_text ParaOverride-1">Tati, já ti fakt nemůžu říct, co se děje, promiň.</p>
			<p class="MLP_text ParaOverride-1">Zneužíváš naší dobroty, synu, zamračil se otec.</p>
			<p class="MLP_text ParaOverride-1">Úspěšně? optal se Barbucha tak nevinně, skoro dětsky, až se všichni tři rozesmáli. Bouřka mezi nima vždycky rychle přešla, léty se to naučili, umožňovalo jim to koexistenci. Za chvíli už zase hryzali bábovku; stín napětí tu sice zůstal ležet, ale oni ho opatrně překračovali.</p>
			<p class="MLP_text ParaOverride-1">Je fakt dobrá, mami, vyvedla se ti.</p>
			<p class="MLP_text ParaOverride-1">Budeš dlouho pryč?</p>
			<p class="MLP_text ParaOverride-1">To ještě nevím, ale dám o&#160;sobě vědět. Slibuju.</p>
			<p class="MLP_text ParaOverride-1">Bude se nám stýskat.</p>
			<p class="MLP_text ParaOverride-1">Mně taky.</p>
			<p class="MLP_text ParaOverride-1">Plánovali jsme, že tě po té vězeňské stravě pořádně vykrmíme, a&#160;teď vidím, že to musíme zvládnout za jediný večer, usmál se táta. Takhle je to dobrý, v&#160;humoru si rozumějí, jinak skoro vůbec.</p>
			<p class="MLP_text ParaOverride-1">Vykrmíte se dneska spolu se mnou? vybídnul rodiče a&#160;hrábl po dalším kousku bábovky.</p>
		</div>
</body>
</html>